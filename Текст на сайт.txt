
СЛОГАН
Ваги Феміди залізні.

ПРО НАС
Дотримання моральних та етичних правил, міжнародних стандартів юридичної професії  забезпечує належний та ефективний захист прав клієнтів, надійність та конфіденційність та, як результат, створює  належну репутацію
Знаходити вихід із лабіринтів чисел та людських взаємовідносин – це покликання кожного учасника нашого об’єднання.  
Про наші здобутки та перемоги запитайте в наших клієнтів.











БІЗНЕСУ


#1
Корпоративне та комерційне право
Значний досвід адвокатів набутий в процесі щоденного юридичного обслуговування бізнесу різних галузей та індустрій дозволяє нам своєчасно приймати правильні та економічно вигідні для Клієнта рішення з різних правових питань, що виникають в ході здійснення комерційної діяльності.
Послуги:
розробка, редагування та супровід укладання договорів та меморандумів; 
претензійна робота та досудове вирішення спорів;
юридичний аудит інвестиційних та інших проектів Клієнта;
консультування з питань корпоративного права та управління, послуги корпоративного секретаря;
розробка, редагування та аналіз положень статутів, положень та інших локальних нормативних актів компанії. 
представництво інтересів Клієнта в суді у комерційних та корпоративних спорах 
#2
Податкове та митне право
Питання взаємодії контролюючих органів з бізнесом, як правило, є досить болючим для останнього, особливо коли мова йде про податкові та митні органи. В умовах постійних змін у фінансовій політиці країни, запорукою успішного ведення бізнесу вже досить давно є зокрема й професійна та кваліфікована правова підтримка у питаннях оподаткування, а для суб’єктів ЗЕД також у питаннях митної справи.
Послуги:
супровід проведення податкових перевірок;
консультування з питань застосування положень податкового та митного законодавства;
судове та адміністративне оскарження рішень та дій податкових органів (податкові повідомлення-рішення, зупинення реєстрації податкових накладних, відповідність платника податку критеріям ризиковості, відшкодування ПДВ, тощо);
судове та адміністративне оскарження рішень митних органів (рішень про визначення коду товару, коригування митної вартості, тощо)
представництво та захист Клієнтів у справах про порушення митних правил;


#3 
Реструктуризація та банкрутство
Будь-який бізнес переживає злети і падіння, а в часи останнього – боржник Ви, чи кредитор – головне прийняти рішення.
У такі моменти Ваше рішення має відповідати критеріям SMART, бути направленим на досягнення поставленої мети, тобто: конкретним, вимірюваним, мати відповідального виконавця, реалістичним та зрозумілим в часі.
Комплексний підхід наших адвокатів до вирішення боргових проблем гарантовано допоможе прийняти вам дане рішення та досягти результату.
Послуги:
робота з проблемною дебіторською заборгованістю;
реструктуризація заборгованості та збереження активів боржника;
аналіз фінансового стану компанії та з’ясування наявності підстав для порушення провадження у справі про банкрутство;
представництво інтересів боржника, кредиторів та інших учасників провадження у справі про банкрутство;
представництво та захист інтересів арбітражного керуючого.



ПРИВАТНИМ ОСОБАМ


#1 
Сімейне та спадкове право
Родинні відносини завжди були не простими та емоційно наповненими. Врегулювання спірних питань між близькими людьми потребує значного  досвіду та достатньої професійної  компетентності задля більш комфортного та якнайшвидшого вирішення проблем та за сприятливих умов.
Значний досвід наших адвокатів у сфері спадкового та сімейного права дозволяє клієнтам отримати бажаний результат за найменших фінансових, часових та емоційних втрат

Сімейне та спадкове право (розкривається за  «Дізнатися більше».)
Для кого?
Для фізичних осіб - подружжя (в тому числі колишнього); для батьків і дітей; пар, що проживають без реєстрації шлюбу; спадкоємців


Питання з якими працюємо:

розробка стратегії захисту майнових прав подружжя у шлюбі;
супроводження спорів про поділ майна подружжя та осіб, що проживають (проживали) без реєстрації шлюбу;

розірвання шлюбу за спільною заявою подружжя;
розірвання шлюбу подружжя, що має дітей;
розробка та супроводження укладення шлюбних договорів (контрактів);

визначення розміру та стягнення аліментів на утримання дітей;
стягнення аліментів на утримання батьків;

спори про визначення місця проживання дитини;
порядку участі батьків у вихованні дитини;

спори щодо позбавлення батьківських прав, встановлення/оспорювання батьківства;

підготовка та супровід укладення різних договорів в сфері сімейних відносин: договорів про порядок користування спільним майном подружжя; 
договорів про поділ майна подружжя; 
договорів про утримання дитини або одного з подружжя
тощо;

консультування щодо спадкування за заповітом та за законом;
прийняття та оформлення спадщини;

спори щодо спадкового майна: визначення додаткового строку для подання заяви про прийняття спадщини, визнання заповіту недійсним;
поділ спадкового майна;
про визнання права на спадщину;
про встановлення юридичних фактів, що мають юридичне значення, які впливають на спадкові права та обов'язки;

судовий супровід справ в усіх інстанціях, представництво інтересів клієнтів в органах державної влади, місцевого самоврядування, перед юридичними та фізичними особами.


#2 
Банкрутство фізичних осіб 
В умовах нестабільної економічної ситуації в країні, одним із способів для звичайної людини  вийти із скрутного фінансового становища є ініціювання процедури визнання фізичної особи неплатоспроможною.
Кодекс з процедур банкрутства запровадив новий механізм  погашення фізичною особою валютного кредиту, який забезпечений іпотекою квартири або житловим будинком, що є єдиним місцем проживання сімї боржника - це реструктуризація боргу фізичної особи за кредитом в іноземній валюті з терміном погашення від 10 до 15 років. При цьому, вагомим аргументом на користь процедури визнання фізичної особи неплатоспроможною в даному випадку є те, що борг фіксується в національній валюті - гривні на дату відкриття провадження у справі про неплатоспроможність, до розміру боргу не включаються штрафні санкції та пеня, а вимоги погашаються у розмірі ринкової вартості квартири або житлового будинку (станом на поточну дату) за вирахуванням суми, погашеної за тілом кредиту до відкриття провадження у справі про неплатоспроможність.
Тобто, в незалежності від того, яка сума була отримана по валютному кредиту, реструктуризації (впродовж 10 або 15 років)  в справі про неплатоспроможність фізособи підлягає сума, яка дорівнює ринковій вартості квартири або будинку, що передані в іпотеку та є єдиним житлом боржника та його сімї, зменшена пропорційно до частини кредиту, погашеної боржником до відкриття провадження у справі про неплатоспроможність.
Зазначений вище новий інструмент надає можливість фізичній особі сплачувати  борг перед фінансовою установою на протязі 10-15 років в національній валюті - гривні та виходячи із ринкової вартості іпотечного майна.

Банкрутство фізичних осіб (розкривається за  «Дізнатися більше».)

Що таке банкрутство фізичної особи?
Неможливість фізичної особи в строки та в повному обсязі виконати свої зобов’язання (погасити борги) перед кредиторами (неплатоспроможність).
2.      Для кого?
 Будь-яка фізична особа
3.      Навіщо ініціювати процедуру банкрутства?
Це можливість для кожної людини-боржника погасити заборгованість перед кредиторами у розмірі відповідно до його фінансових можливостей або ж списати (погасити) борги. 
Інакше кажучи – це законодавча процедура, що дозволяє вибратись із боргової ями, почати фінансове життя спочатку, з чистого аркушу та позбутися арештів, іпотек та інших обмежень, які обумовлені наявністю боргів.
 4.      На який результат можна очікувати? (який сенс цієї процедури)
Після відкриття судом справи про неплатоспроможність фізичної особи зупиняється :
- виконання боржником зобов’язань, в тому числі по податкам і зборам;
-  стягнення з боржника фізичної особи за всіма виконавчими документами (крім аліментів, відшкодування шкоди, завданої каліцтвом, іншим ушкодженням здоров’я або смертю фізичної особи, а також крім випадків перебування виконавчого провадження на стадії розподілу стягнутих з боржника грошових сум, у тому числі одержаних від продажу майна боржника, або перебування майна на стадії продажу з моменту оприлюднення інформації про продаж);
- не нараховується неустойка (штраф, пеня), не застосовуються інші фінансові санкції за невиконання чи неналежне виконання зобов’язань із задоволення вимог, на які поширюється мораторій;
- перебіг позовної давності щодо вимог до боржника;
- не застосовується індекс інфляції за весь час прострочення виконання грошових зобов’язань боржника.
        	Крім цього, в процедурі реструктуризації боргів, податковий борг, що виник за три роки до дня відкриття провадження у справі про неплатоспроможність фізичної особи визнається безнадійним та списується.
В подальшому - в залежності від фінансового становища боржника та наявного майна, вбачається за можливе реструктуризація боргів (розстрочення погашення), часткове погашення боргів або ж їх списання в повному обсязі (звільнення від боргів).
Варто відзначити, що в рамках справи про неплатоспроможність також не підлягає продажу житло, яке є єдиним місцем проживання сім’ї боржника :
- квартира загальною площею не більше 60 квадратних метрів або житловою площею не більше 13,65 квадратного метра на кожного члена сім’ї боржника чи житловий будинок загальною площею не більше 120 квадратних метрів) та не є предметом забезпечення, а також інше майно боржника, на яке згідно із законодавством не може бути звернено стягнення.
 5.      Як (чим) ми можемо допомогти ?
Надамо роз'яснення наскільки вигідно і потрібно вам банкрутство. Визначимо плюси і мінуси. Підготуємо заяву та інші документи для звернення до суду, порекомендуємо арбітражного керуючого для ведення вашої справи в суді
Допоможемо зібрати  необхідні документи, скласти заяву та подати проєкт плану реструктуризації. 
Завдяки юридичному супроводженню на всіх стадіях судової процедури, консультуванню та взаємодії з арбітражним керуючим, ми зробимо цей процес найбільш спокійним, комфортним та зрозумілим для людини, що опинилась в скрутному становищі.
 6.      Етапи процедури:
1. Досудова підготовка: збір, обробка та аналіз  інформації щодо боржника-фізичної особи
2. Підготовка заяви про порушення провадження у справі про неплатоспроможність боржника. Складання проєкту плану реструктуризації. Подання заяви до суду
3.  Відкриття провадження у справі про неплатоспроможність фізичної особи-боржника, введення мораторію на задоволення вимог кредиторів, введення процедури реструктуризації боргів, виявлення кредиторів, проведення зборів кредиторів, схвалення плану реструктуризації боргів або ж подання до суду клопотання про перехід до процедури погашення боргів
4.  В разі неприйняття зборами кредиторів рішення про схвалення плану реструктуризації боргів  протягом 120 днів з дня відкриття провадження у справі про неплатоспроможність, визнання боржника банкрутом і введення процедури погашення боргів
5.      Завершення процедури погашення боргів, закриття провадження у справі про неплатоспроможність, звільнення фізичної особи – боржника від боргів (списання боргів).

